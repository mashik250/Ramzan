যশোরের ঝিকরগাছায় তরুণীকে দলবদ্ধ ধর্ষণের ঘটনায় জড়িত ব্যক্তিদের প্রকাশ্যে ফাঁসির দাবি জানানো হয়েছে। আজ দপুর সাড়ে ১২টার দিকে জেলা জুডিশিয়াল ম্যাজিস্ট্রেট আদালত চত্বরে এক বিক্ষোভে এ দাবি জানান শিক্ষার্থীরা।

বিক্ষোভে ‘ধর্ষকের ফাঁসি চাই, খুন, ধর্ষণ, নিপীড়ন, রুখে দাঁড়াও জনগণ’; ‘অবিলম্বে ধর্ষকদের বিচার করো করতে হবে’; ‘ধর্ষকেরা ধর্ষণ করে, প্রশাসন কী করে’ প্রভৃতি স্লোগান দিতে শোনা যায়।

উল্লেখ্য, যশোরের ঝিকরগাছা উপজেলার গদখালীতে এক তরুণীকে সংঘবদ্ধ ধর্ষণের অভিযোগে ছাত্রদলের চার নেতাকর্মীকে গ্রেপ্তার করেছে পুলিশ।

পুলিশ জানায়, গদখালী ইউনিয়ন ছাত্রদলের সাধারণ সম্পাদক আল মামুন হোসেন (২০) ও দপ্তর সম্পাদক ইয়াসিন আরাফাতকে (২১) গ্রেপ্তার করা হয়েছে। অন্যদুজন ছাত্রদল কর্মী জাবের হোসেন (২২) ও আমিরুল ইসলাম (২০)। তারা সবাই ছাত্রদলের সঙ্গে যুক্ত বলে স্থানীয়রা নিশ্চিত করেছেন। তাদের সবার বাড়ি গদখালী গ্রামে।

ডেইলি স্টার/মার্চ ১৭, ২০২৫ (https://bangla.thedailystar.net/news/bangladesh/crime-justice/news-659191)
